---
title: Współtworzenie Astro
description: Jak zaangażować się i przyczynić do rozwoju Astro.
i18nReady: true
---
import ContributorList from '~/components/ContributorList.astro'

Serdecznie witamy wszystkich, którzy chcą przyczynić się do rozwoju, niezależnie od skali i poziomu umiejętności. Jako projekt open-source wierzymy w oddawanie społeczności tego, co od niej otrzymujemy. Chętnie pomożemy z poradami dotyczącymi PR-ów, pisania technicznego i przekształcania każdego pomysłu w rzeczywistość.

Chcesz być bardziej zaangażowany? Zapoznaj się z naszym [dokumentem Zarządzania](https://github.com/withastro/.github/blob/main/GOVERNANCE.md) zawierającym szczegółowe opisy różnych ról, procesów nominacji opiekunów, przeglądu kodu i egzekwowania Kodeksu Postępowania.

## Sposoby na współtworzenie

### Repozytoria projektu

Istnieje wiele sposobów na przyczynienie się do rozwoju Projektu Astro! Każde repozytorium Astro zawiera plik README z linkiem do pliku `CONTRIBUTING.md` w głównym katalogu projektu.

Odwiedź [profil Astro na GitHubie](https://github.com/withastro), aby znaleźć repozytoria dla:

- [Głównej bazy kodu Astro](https://github.com/withastro/astro),  w tym oficjalnych integracji i szablonów startowych.

- [Astro Docs](https://github.com/withastro/docs),  czyli całej witryny Astro! Wnieś wkład nie tylko w treść pisaną, ale także w kod Astro dotyczący dostępności (a11y), CSS, UI i UX. Udostępniamy również naszą dokumentację w kilku językach, więc potrzebujemy pomocy w tłumaczeniu całej witryny.

- [Kompilatora Astro](https://github.com/withastro/compiler), napisanego w Go, dystrybuowanego jako WASM.

- [Narzędzi językowych Astro](https://github.com/withastro/language-tools), czyli narzędzi edytora wymaganych dla języka Astro (pliki `.astro`).

- [Starlight](https://github.com/withastro/starlight), oficjalnego frameworka dokumentacji Astro.

- [Roadmapy Astro](https://github.com/withastro/roadmap), gdzie kształtowana jest przyszłość Astro! Pomysły, sugestie i formalne propozycje RFC dla projektu Astro.

### Rodzaje wkładu

Oprócz wnoszenia własnego kodu czy treści, możesz również znacząco przyczynić się, angażując się w dodawanie komentarzy przeglądowych do PR-ów, dodawanie pomysłów w istniejących Zagadnieniach i Dyskusjach na GitHubie, a także uczestnicząc w naszych zadaniach związanych z utrzymaniem „przypiętych” zagadnień!

Każdy PR, zwłaszcza ten tłumaczeniowy, potrzebuje recenzentów! Przeglądanie PR-ów i zostawianie komentarzy, sugestii lub zatwierdzania "LGTM!" ("Looks Good To Me!") to świetny sposób na rozpoczęcie pracy w dowolnym repozytorium i poznanie Astro.

Mamy również bardzo aktywną społeczność na [Discordzie](https://astro.build/chat)! Doceniamy wkład tych, którzy witają nowych członków, odpowiadają na pytania dotyczące wsparcia i dzielą się tym, co zbudowali z Astro i dla Astro! Poza tradycyjnymi kontrybucjami na GitHubie, Astro rozpoznaje i wspiera członków społeczności, którzy angażują się w naszą społeczność, dzielą się Astro w postach na blogu, wideo i prelekcjach konferencyjnych oraz pomagają utrzymać zdrowie naszej społeczności.

## Wkład w dokumentację

Mamy dostępnych kilka przewodników, które pomogą Ci w kontrybucji do Astro Docs.

Niezależnie od tego, czy jest to Twój pierwszy wkład w open-source, czy musisz dodać dokumentację dla nowej funkcji Astro, którą właśnie zbudowałeś, czy jesteś doświadczonym tłumaczem szukającym kolejnej strony do przetłumaczenia, czy chcesz dowiedzieć się więcej o pomocy jako recenzent PR... mamy wszystko, czego potrzebujesz!

Odwiedź naszą dedykowaną stronę [dokumentacji *Astro Docs*](https://contribute.docs.astro.build), gdzie znajdziesz naszą dokumentację, która pomoże Ci wnieść wkład w Astro Docs jako osoba poprawiająca literówki, pisarz, tłumacz, twórca funkcji, a nawet jako recenzent PR.

## Nasi współtwórcy

Te dokumenty są dostarczane dzięki tym wszystkim pomocnym osobom. [Dołącz do nas na GitHubie!](https://github.com/withastro/docs)

<ContributorList githubRepo="withastro/docs" />
