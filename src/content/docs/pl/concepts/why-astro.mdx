---
title: Dlaczego Astro?
description: "Astro to framework webowy do budowy stron internetowych skupiających się na dostarczaniu treści, takich jak blogi, strony marketingowe i e-commerce. Dowiedz się, dlaczego Astro może być dobrym wyborem dla Twojej następnej strony."
i18nReady: true
---

**Astro** to framework webowy do budowy stron internetowych **skupiających się na dostarczaniu treści**, takich jak blogi, strony marketingowe i sklepy e-commerce. Astro jest najbardziej znane z bycia pionierem w nowej [architekturze frontendowej](/pl/concepts/islands/), której celem jest zmniejszenie narzutu JavaScriptu i kompleksowości w porównaniu z innymi frameworkami. Jeśli potrzebujesz strony, która ładuje się szybko i ma świetne SEO, to Astro jest dla ciebie.

## Cechy

**Astro to wszechstronny framework webowy.** Wszystko, co jest potrzebne do stworzenia strony internetowej jest wbudowane. Dostępne są także  setki różnych [integracji](https://astro.build/integrations/) oraz [hooków API](/pl/reference/integrations-reference/) do dostosowania projektu do Twoich konkretnych przypadków użycia i potrzeb.

Niektóre elementy Astro:

- **[Wyspy](/pl/concepts/islands/):** Oparta na komponentach architektura webowa, zoptymalizowana pod strony skupiające się na treściach.
- **[Agnostyczne podejście do UI](/pl/guides/framework-components/):** Wspiera React, Preact, Svelte, Vue, Solid, HTMX, web components i więcej.
- **[Server-first](/pl/guides/on-demand-rendering/):** Przenosi kosztowne renderowanie z urządzeń twoich odwiedzających.
- **[Zero JS, domyślnie](/pl/basics/astro-components/):** Mniej klienckiego JavaScriptu, który spowalnia twoją stronę.
- **[Kolekcje treści](/pl/guides/content-collections/):** Organizuj, waliduj i dostarczaj bezpieczne typowanie TypeScript dla twoich treści Markdown.
- **[Konfigurowalne](/pl/guides/integrations-guide/):** Partytown, MDX i setki integracji do wyboru.

## Reguły projektowe

Oto pięć rdzennych reguł projektowych, które wyjaśniają, dlaczego stworzyliśmy Astro, jakie problemy rozwiązuje i dlaczego może być najlepszym wyborem dla twojego projektu lub zespołu.

Astro jest...

1. [Skoncentrowane na treści](#skoncentrowane-na-treści): Astro jest zaprojektowane dla stron bogatych w treść.
2. [Server-first](#server-first): Strony działają szybciej, kiedy HTML jest renderowany na serwerze.
3. [Domyślnie szybkie](#domyślnie-szybkie): Zbudowanie wolnej strony za pomocą Astro powinno być niemożliwe.
4. [Łatwe w użyciu](#łatwe-w-użyciu): Nie musisz być ekspertem, żeby budować z Astro.
5. [Skupione na developerach](#skupione-na-developerach): Dostęp do zasobów, dzięki którym zdobędziesz sukces, powinien być łatwy.

### Skoncentrowane na treści

**Astro zostało zaprojektowane do budowania stron bogatych w treść.** Należą do nich większość stron marketingowych, wydawniczych, dokumentacje, blogi, portfolia, landing pages, strony społecznościowe oraz sklepy e-commerce. Jeśli masz treści do przekazania, muszą szybko dotrzeć do twojego czytelnika.

W przeciwieństwie do tego, większość współczesnych frameworków zaprojektowano z myślą o budowaniu *aplikacji webowych*. Te frameworki sprawdzają się najlepiej przy tworzeniu bardziej zaawansowanych, przypominających aplikacje stron, na przykład: panele admina, skrzynki odbiorcze, serwisy społecznościowe, listy zadań, a nawet aplikacje podobne do natywnych jak [Figma](https://figma.com/) lub [Ping](https://ping.gg/). Z taką zawiłością mogą jednak mieć problem z zapewnieniem świetnej wydajności przy dostarczaniu twoich treści. 

Astro od swoich początków jako kreator stron statycznych skupia się na treściach, co pozwoliło na **sensowny wzrost do wydajnego, skutecznego, dynamicznego frameworka**, który szanuje twoje treści i twoją publiczność. Unikalna priorytetyzacja Astro na treściach pozwala na kompromisy, które dostarczają niezrównanie wydajne funkcje, których implementacja przez frameworki służące do tworzenia aplikacji nie miałaby sensu.

### Server-first

**Astro korzysta z renderowania na serwerze (ang. *server-side*) zamiast na kliencie (ang. *client-side*) wszędzie, gdzie jest to możliwe**. Jest to rozwiązanie, które bardziej tradycyjne serwerowe frameworki — PHP, WordPress, Laravel, Ruby on Rails, itd. — stosują od dekad. Nie musicie jednak uczyć się osobnego języka, żeby korzystać z renderowania na serwerze. Z Astro, wszystko to wciąż tylko HTML, CSS i JavaScript (lub, jeśli wolicie, TypeScript).

To podejście stoi w kontraście do innych współczesnych JavaScriptowych frameworków, takich jak Next.js, SvelteKit, Nuxt, Remix i podobnych. Wymagają one renderowania na kliencie całej strony i używają serwerowego renderowania głównie, by zaadresować problemy z wydajnością. Takie podejście zostało nazwane **Single Page App (SPA)**, w przeciwieństwie do podejścia **Multi Page App (MPA)**, które stosuje Astro.

Model SPA ma swoje korzyści. Jednak są one okupione dodatkową złożonością i kompromisami związanymi z wydajnością. Te kompromisy obniżają wydajność strony — włączając w to istotne metryki, jak [Czas do Interaktywności (ang. *Time to Interactive* — TTI)](https://web.dev/interactive/) — i nie mają one większego sensu dla stron opartych na treści, gdzie szybkość pierwszego ładowania jest kluczowa.

### Domyślnie szybkie

Dobra wydajność zawsze jest ważna, lecz dla stron opartych o treści jest *szczególnie* istotna. To, że niska wydajność negatywnie wpływa na zaangażowanie, konwersje i potencjalny zysk, zostało dobrze sprawdzone. Na przykład:

- Każde 100ms szybciej → 1% więcej konwersji ([Mobify](https://web.dev/why-speed-matters/), dodatkowe $380,000/rok)
- 50% szybciej → 12% więcej sprzedaży ([AutoAnything](https://www.digitalcommerce360.com/2010/08/19/web-accelerator-revs-conversion-and-sales-autoanything/))
- 20% szybciej → 10% więcej konwersji ([Furniture Village](https://www.thinkwithgoogle.com/intl/en-gb/marketing-strategies/app-and-mobile/furniture-village-and-greenlight-slash-page-load-times-boosting-user-experience/))
- 40% szybciej → 15% więcej rejestracji ([Pinterest](https://medium.com/pinterest-engineering/driving-user-growth-with-performance-improvements-cfc50dafadd7))
- 850ms szybciej → 7% więcej konwersji ([COOK](https://web.dev/why-speed-matters/))
- Każda 1s wolniej → 10% mniej użytkowników ([BBC](https://www.creativebloq.com/features/how-the-bbc-builds-websites-that-scale))

W wielu webowych frameworkach łatwo jest zbudować stronę, która wygląda świetnie podczas developmentu, tylko po to, żeby po zahostowaniu ładowała się boleśnie wolno. Winowajcą często jest JavaScript, ponieważ telefony i mniej wydajne urządzenia użytkowników rzadko dorównują wydajnością laptopom deweloperów.

Magia Astro bierze się z połączenia dwóch wartości opisanych powyżej — skupieniu na treści oraz bazującej na serwerze architekturze MPA — pozwala to podejmować decyzje i dostarczać funkcjonalności, których nie są w stanie dostarczyć inne frameworki. Rezultatem jest niesamowita wydajność dla każdej strony. Nasz cel: **Zbudowanie wolnej strony przy użyciu Astro powinno być prawie niemożliwe.**

Strona zbudowana z Astro jest w stanie [ładować się 40% szybciej używając 90% mniej JavaScriptu](https://twitter.com/t3dotgg/status/1437195415439360003), niż ta sama strona zbudowana przy pomocy najpopularniejszego frameworku używającego Reacta. Nie musicie wierzyć naszym słowom: zobaczcie jak wydajność Astro odbiera Ryanowi Carniato (twórcy frameworków Solid.js i Marko) [mowę](https://youtu.be/2ZEMb_H-LYE?t=8163).


### Łatwe w użyciu

**Celem Astro jest przystępność dla każdego web developera.** Astro zostało zaprojektowane tak, by być łatwe i dostępne, niezależnie od poziomu umiejętności czy poprzednich doświadczeń z web developmentem.

Interfejsowy język `.astro` jest nadzbiorem HTML: dowolny fragment prawidłowego HTML-a jest również działającym komponentem Astro! Z tego powodu, jeśli umiesz pisać HTML, umiesz także napisać komponenty Astro! Zawiera on w sobie również niektóre z naszych ulubionych funkcjonalności, które pożyczyliśmy z innych języków UI, jak wyrażenia JSX (React) i domyślne scope'owanie CSS-a (Svelte i Vue). Bliskość `.astro` do HTML-a ułatwia też stosowanie progresywnego wzbogacania (ang. *progressive enhancement*) i powszechnych wzorców dostępności bez dodatkowych komplikacji.

Zaczęliśmy, upewniając się, że będziecie w stanie użyć którejkolwiek z waszych ulubionych bibliotek do budowania interfejsów. React, Preact, Svelte, Vue, Solid, Lit i inne są wspieranymi metodami tworzenia interfejsów użytkownika w projektach Astro.

Astro zostało zaprojektowane, by być mniej skomplikowane niż inne frameworki i języki UI. W dużej mierze jest tak dlatego, że celem Astro jest renderowanie na serwerze, a nie w przeglądarce. To oznacza, że nie musicie się martwić o: hooki (React), stale closures (również React), refs (Vue), observables (Svelte), atomy, selektory, reactions ani derivations. Na serwerze reaktywność nie istnieje, więc wszystkie związane z tym komplikacje znikają.

Jednym z naszych ulubionych powiedzeń jest: **złożoność jest wyborem.** Zaprojektowaliśmy Astro tak, by pozbyć się z developmentu jak najwięcej "koniecznej złożoności", szczególnie podczas początkowego wdrażania się w Astro. Możecie zbudować przykładową stronę "Hello World" używając jedynie HTML-a i CSS-a. Następnie, chcąc zbudować coś bardziej skomplikowanego, możecie inkrementalnie sięgać po nowe funkcjonalności i API.


### Skupione na developerach

Mocno wierzymy w to, że sukces Astro polega tylko i wyłącznie na tym, czy ludzie uwielbiają z niego korzystać. Astro ma wszystko, czego potrzebujesz, by wspomóc cię w budowaniu z jego użyciem.

Astro inwestuje w narzędzia developerskie takie jak świetne doświadczenie CLI od momentu otwarcia terminala, oficjalne rozszerzenie VS Code do podświetlania składni, TypeScript i Intellisense, a także dokumentacja aktywnie utrzymywana przez setki współautorów i dostępna w 14 językach.

Nasza gościnna, pełna szacunku i inkluzywna społeczność na Discordzie jest gotowa do zapewnienia ci wsparcia i motywacji. Rozpocznij wątek w `#support`, by uzyskać pomoc dla swojego projektu. Odwiedź nasz dedykowany kanał `#showcase`, aby podzielić się swoimi stronami Astro, postami na blogu, filmikami, a nawet projektami, nad którymi nadal pracujesz, aby otrzymać odpowiednią informację zwrotną i konstruktywną krytykę. Weź udział w regularnych wydarzeniach na żywo, takich jak nasz cotygodniowy call społeczności, "Talking and Doc'ing" oraz poskramianie API/bugów.

Jako projekt open-source, witamy wkład każdego typu i rozmiaru od członków społeczności na każdym poziomie doświadczenia. Zapraszamy cię do wzięcia udziału w dyskusjach o przyszłości Astro i mamy nadzieję, że dołożysz się do naprawy bugów i implementacji nowych funkcji w naszej podstawowej bazie kodu, kompilatorze, dokumentacji, narzędziach językowych, stronach i innych projektach.